I denna kurs kommer du att skapa webbsidor från grunden vilket innebär att du inte kommer att använda en så kallad WYSIWYG-(What You See Is What You Get) editor.

Även om det går utmärkt att använda Notepad (Anteckningar) för att koda HTML och CSS så rekommenderar vi att ni istället bekantar er med en editor som har stöd för bland annat färgkodning för att göra det hela lite mer problemfritt.

Du är fri att själv välja vilken utvecklingsmiljö (IDE, integrerad utvecklingsmiljö) du ska använda, men eftersom vi kommer att jobba med att skapa framtidens webbapplikationer så är det inte fel att försöka smaka på framtiden redan nu. Vi kommer därför att förorda att ni använder en "molnbaserad" IDE. Vidare kommer ni att arbeta med ett versionshanteringssystem som heter Git och därtill använda webbtjänsten GitHub för publicering och samarbete.

[Läs mer om git och github i denna guide.](//coursepress.lnu.se/info/manual/kom-igang-med-github/)  

Vi har vidare valt att förorda utvecklingsmiljön [Cloud9](http://c9.io) som har en enkel koppling mot GitHub. Detta innebär att ni aldrig behöver ladda ner några program eller skapa några dokument på er lokala dator. Hela kursen bedrivs med webben som plattform.

En presentation och kom igång-guide:
<iframe src="//www.youtube-nocookie.com/embed/bnGvxaq7g_0" frameborder="0" width="640" height="360"></iframe>