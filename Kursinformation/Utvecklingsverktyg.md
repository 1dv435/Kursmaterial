## Utvecklingsverktyg (IDE)

I denna kurs kommer du att skapa webbsidor från grunden vilket innebär att du inte kommer att använda en så kallad WYSIWYG-(What You See Is What You Get) editor. Du ska alltså lära dig att skriva och förstå HTML, CSS och JavaScript.

Även om det går utmärkt att använda Notepad (Anteckningar) för att producera HTML och CSS så rekommenderar vi att ni istället bekantar er med en editor som har stöd för bland annat färgkodning för att göra det hela lite mer problemfritt.

Du är fri att själv välja vilken utvecklingsmiljö (IDE, integrerad utvecklingsmiljö) du ska använda. Vi kan dock rekommendera tjänsten Cloud9 som är en IDE som man kan köra direkt i webbläsaren som en så kallad molntjänst.

Detta ger fördelen att du kan logga in via cloud9 från vilken dator som helst och att du alltid har dina filer sparade "uppe i molnet". Problemet kan vara att cloud9 är en gratistjänst vilket gör att ibland kan den vara lite överbelastad. Dock har detta blivit betydligt bättre sedan senaste året.

Du skapar dig ett konto på cloud9 genom att bege dig till [http:c9.io](http://c9.io).

